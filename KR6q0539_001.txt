# -*- mode: mandoku-view; -*-
#+DATE: 2016-06-08 5:58
#+TITLE: 三峰半水元禪師語錄
#+PROPERTY: CBETA_ID J38nB420
#+PROPERTY: ID KR6q0539
#+PROPERTY: SOURCE Jiaxing Canon Vol. 38, No. B420
#+PROPERTY: VOL 38
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0539_J_001-0553a> 
#+PROPERTY: JUAN 1

* 序¶

三峰半水元禪師受尸羅于石谷吾姪得印偈于大¶
吼吾兄實雙桂先老人嫡孫也偶惺然禪人于辛未¶
冬來華岩結制時以機鋒相觸雖無來歷亦似有膽¶
老僧痛與一頓撘卻不錄忽又入室自訢所以悔見¶
予之晚云受三峰記莂乃出所錄稿請予正序予喜¶
其忠而義孝而公遂不辭為之正見其編中有頌三¶
關語本色快暢可錄遂前後刈蠲僅存其可傳者一¶
十二篇并為之序。¶

時¶
康熙辛未歲花朝月補天日也華岩玉老僧識¶
　　　　　　　　　　　　法弟不厭代刻。¶

* 目錄¶

  
  * 上堂(二十則)¶
  * 小參(二則)¶
  * 茶話(一則)¶
  * 機緣(五則)¶
  * 頌古(一則)¶
  * 印偈(十一首)¶
  * 雜偈(二十二首)¶
¶
¶
¶
¶
¶
¶
¶
¶
¶

<pb:KR6q0539_J_001-0553b>¶
半水元禪師語錄¶
門人光深等編¶

康熙丙午冬雲海羅公相廷朱公等請就本院開爐¶
上堂拈香祝聖畢末後拈香云此一瓣香爇向爐中¶
耑為現住榮縣鼎新堂上傳臨濟正宗第三十二世¶
上大下吼本師大和尚用酬法乳之恩上首白槌竟¶
問答罷驀豎拄杖云七尺粼[巡-(這-言)+(皴-皮)]鱉鼻蛇雲騰宇宙瑞¶
三巴條條穿過人無見撿點將來未到家攛下拄杖¶
喝一喝上首結槌師便下座。¶

上堂發元請制此心良三七長連九定香坐到辰朝¶
並午夜索錢庫下買生薑。¶

上堂言如箭急掌威獰師象聲哮野干驚珍重四來¶
安穩坐劈頭白棒豈無情。¶

天柱居士請上堂以坐具搭右肩至座請又手作女¶
人拜乃陞座云庭前白日長冬風送上堂喝退三巴¶
木棒分午夜光應須高著眼惜取謝三娘。¶

上堂僧問萬法歸一即不問如何是青州布衫師云¶
千手大悲提不起進云問處分明答得親師噓一聲¶
乃云日日上堂道不信時時說底耳邊風卸卻袈裟¶
歸舊位來朝迎送又還通。¶

上堂僧問如何是戒師云穩口深藏舌進云如何是¶
定師云知機到處安如何是慧師便打問金龍出現¶
時如何師云雲從風隨僧便拜師乃云有問有答龐¶
老笊籬無問無答三平木杓且道者僧恁麼問老僧¶
拄杖恁麼答還是笊離是木杓良久云莫教挨落崖¶
前石打破下方遮日雲。¶

雲海羅居士請上堂重重撾鼓聚風雲攪動魚龍噴¶
浪驚豎橫短棹人皆赴登者須知不二艇招手云趕¶
船底快來拽拄杖下座。¶

佛成道日朱居士請上堂一棒一喝當下領略一機
<pb:KR6q0539_J_001-0553c>¶
一境覿面相呈者事且止昨夜瞿曇眼挂當天乾坤¶
皎潔今日朱公母難得此良辰供佛齋僧請法延齡¶
有何利益萬仞峨眉柱拈來作壽山。¶

上堂單提白棒播宗風鐵額銅頭孰敢逢打破虛空¶
如粉碎雪流大地溢江東。¶

上堂頻登樓閣坐行正令莫將泥彈子喚作破沙盆¶
靠拄杖下座。¶

上堂三峰山裡日初長一段清暉喜法堂助我也無¶
些子力扶持拄杖太郎當。¶

解制上堂百日期圓有始終莫輕語默快相逢高捲¶
幔𢅏隨取便解開布袋合獰龍截斷千差無異路抬¶
頭萬里有同風諳時走遍還來此再造陽春輔化崇¶
元宵後值雪亨如萬公為子脫白請上堂昨夜山頭¶
堆雪今朝銀樹玲垂樓上洪鐘大扣堂中撾鼓如雷¶
拂子倏然𨁝跳拄杖入手揚威雖共一時機發憑他¶
百世光輝神通妙用不是格外提持亦非亨如飯僧¶
設供老僧特為啟迷喝一喝云心生大歡喜自知當¶
作佛又召悟聖云卻帽脫鞋返本宜赤身無礙亦無¶
絲從今放出三門去遠續人間第一枝。¶

上堂瞿曇今日示現三峰受請上堂雖是家無二主¶
要且同條共貫驀以拄杖作此[十○]召眾云者是我釋¶
迦老人初降王宮周行七步目顧四方誇經賣紀旁¶
若無人所以遭人撿點自討其辱今日光亨請老僧¶
登座秪得依樣裁奪買帽相頭與居士安名取諱光¶
輝佛日喜美同流且道文不加點作麼生慶賀翠秀¶
千株柏吟風一樣松。¶

胤鵬楊公為父母開奠請上堂爐煙久冷未堪嚴剔¶
起眉毛又復然今日為拈香一瓣全仁全孝裔綿綿¶
陳居士請上堂昨夜瞿曇現瑞星今朝座上偶傳心¶
眼親何似手親好達者應知無二身所謂釋迦見量
<pb:KR6q0539_J_001-0554a>¶
不同三峰用度各別且道三峰越格手眼在甚麼處¶
敢爾自許七十餘翁乍入場休將者事抵門墻就中¶
若要深委悉只貴閒忙自主張。¶

雲海羅公薦嚴請上堂天得一以清地得一以寧惟¶
有三峰無可得直拈拄杖薦往生大眾還見麼卓拄¶
杖三下云六根纔動被雲遮一念不生全體現。¶

佛誕張居士請上堂一聲㘞地許誰知七步周行自¶
強馳指天指地施巧玅全收全放甸邪畿。¶

為羅孝廉封靈小參當年薦妣請陞堂愧致于今兩¶
鬢霜覿面仰觀撾毒鼓雲中鐵笛對誰揚。¶

住興雲禪院光祐請上堂世尊睹星悟道別峰撾鼓¶
陞堂明人不作暗事都盧一棒誰當有不顧危亡者¶
出來與興雲相見良久無出者師云別峰自已承當¶
去也作痛聲下座。¶

小參大眾入堂三日個個吻嘴面壁秪須頂門具眼¶
必要腳跟點地三峰者裡無禪可參無戒可持即今¶
法令當行試問諸公道得也與三十道不得也與三¶
十試道看數僧下語皆不契維那出師便打那云桑¶
樹上著箭柳樹上出漿師又打。¶

除夜小參人間世事忙如箭獨我山中無所為昨夜¶
俄驚聞爆竹也將鐵笛慢敲吹。¶

茶話舉盞子示眾云雲門餬餅趙州茶會喫莫教動¶
口牙若有一人打濕嘴罰油斤半付當家。¶

* 機緣¶

一僧參師拈拄杖云三峰有條鱉鼻蛇汝見麼僧駭¶
然師便打僧作臥勢師云拖者死屍出去。¶

師問僧盡大地是個虎口汝作麼生脫一僧云德山¶
棒一僧云師子踞地一僧云泥牛宿海底一僧云鷦¶
鷯棲林師云俱未在。¶

師問士人人有箇影子因甚踏不著士云腳下無私
<pb:KR6q0539_J_001-0554b>¶
師云猶有影在士云無師云汝眼何在士禮拜師便¶
踏士云玅師云更喫一踏何如。¶

僧問師如何是出三界人師噓一聲僧佇思師云好¶
與三十僧云謝師慈悲。¶

居士問如何是三峰境師云幽松聯幾樹翠竹兩三¶
莖如何是境中人師顧士士默然師笑士乃拜。¶

* 頌古¶

黃龍三關¶

#+BEGIN_VERSE
「　我手何似佛手長短糞箕苕帚時時拋向人前不怕¶自揚家醜我腳何似驢腳遊山玩水快活而今還不¶害羞逢人貫要伸縮我也有個生緣虛耽六十六年¶兩處住持客作一條拄杖常肩不知何時交代得日¶安靜打眠」
#+END_VERSE
¶

* 印偈¶

** 舌端光長¶

#+BEGIN_VERSE
「　一個舌頭軟若綿逢人笑傲善言詮今朝任爾江南¶北箬笠雲瓢到處安」
#+END_VERSE
¶

** 月朗光靜¶

#+BEGIN_VERSE
「　三上三峰扣祖機棒頭入骨利如錐有時踢倒銀山¶碎拄杖挑來事事宜」
#+END_VERSE
¶

** 天目光昶¶

#+BEGIN_VERSE
「　白棒通身千手眼提起令人心膽驚三峰今日親拈¶囑大都無處不稱尊」
#+END_VERSE
¶

** 霜峰光皚¶

#+BEGIN_VERSE
「　林下相忘志巳灰杖頭撥轉便知回因緣到處隨安¶分自有雲來共爾隈」
#+END_VERSE
¶

** 萬竹光盈¶

#+BEGIN_VERSE
「　三峰放出個獅兒氣宇如王踞地奇莫作藏牙露爪¶漢秦川一任吼聲彌」
#+END_VERSE
¶

** 至觀光大(金陵人)
<pb:KR6q0539_J_001-0554c>¶

#+BEGIN_VERSE
「　遇水逢山插影竿魚龍收盡別尋灘酉卯逢寅龍馬¶後一聲鐵笛振京南」
#+END_VERSE
¶

** 惺然光深¶

#+BEGIN_VERSE
「　遍歷雲山數十重無情蜀叟為君通直條楖栗親吩¶咐獨振滇黔播祖風」
#+END_VERSE
¶

** 波生光榮(萬縣人)¶

#+BEGIN_VERSE
「　千嵩捧起當天印萬古江山普地擎即此握中隨體¶用臨機不讓始稱尊」
#+END_VERSE
¶

** 蒼梧光華¶

#+BEGIN_VERSE
「　雲到蒼梧氣象新等閒不與物同群從今派列三巴¶去葉葉聯芳千古馨」
#+END_VERSE
¶

** 一葦光真¶

#+BEGIN_VERSE
「　一葦西來變作航雲從龍馬負圖昌闍黎此去難遮¶掩到處逢渠慢鼓揚」
#+END_VERSE
¶

** 雲空光六¶

#+BEGIN_VERSE
「　一花占盡遍天涯五葉聯芳老更佳楖栗堅持親手¶遞逢人奪縱任週遮」
#+END_VERSE
¶

* 󳵥偈¶

** 中秋¶

#+BEGIN_VERSE
「　霜月流暉豔秋風送石床蒲團堪作餅玩盡有餘光」
#+END_VERSE
¶

** 寄白雲菴長老¶

#+BEGIN_VERSE
「　潦倒住山哥無孔笛堪歌雖然不成調吹送白雲和」
#+END_VERSE
¶

** 復謝相公¶

#+BEGIN_VERSE
「　莫道無情尚有情開口何如閉口真知音若要達根¶本萬里程途貴在行」
#+END_VERSE
¶

** 寄丘相公¶

#+BEGIN_VERSE
「　深山花倩喜丰姿葛碎寒添故紙衣飽笑楊岐栗棘¶飯令人細嚼也愁眉」
#+END_VERSE
¶

** 寄非九相公¶

#+BEGIN_VERSE
「　分明覿面若千山何事羈縻咫尺難可日攜琴來下
<pb:KR6q0539_J_001-0555a>¶榻母驚赤眼不相瞞」
#+END_VERSE
¶

** 寄何居士¶

#+BEGIN_VERSE
「　與君相別兩三秋不見音書問比丘巳知路滑難伸¶足寄隻烏笻作信舟」
#+END_VERSE
¶

** 寄水月¶

#+BEGIN_VERSE
「　旋來作客歉酬君嬾打葛藤話未分莫道石頭無火¶笑等閒擊著便知音」
#+END_VERSE
¶

** 丙寅歲戲贈羅生員丁卯果應經魁¶

#+BEGIN_VERSE
「　書聲不見上雲山風捲文章數百篇還要老僧親¶過管教來歲應秋元」
#+END_VERSE
¶

** 示容維住中峰¶

#+BEGIN_VERSE
「　恒嶽中峰留不住南平川底去參禪直造雲窮水盡¶處越江遙見數長天」
#+END_VERSE
¶

** 本師誕辰¶

#+BEGIN_VERSE
「　孟春客作走高梁得褫還家語話長盛寒雪際花鋪¶錦遙上吾師一瓣香」
#+END_VERSE
¶

** 壽蘇相公¶

#+BEGIN_VERSE
「　梅竹華封三酌酒爐裊東坡萬壽香琴瑟滿堂皆雅¶趣不知誰個可承當」
#+END_VERSE
¶

** 壽韋心培¶

#+BEGIN_VERSE
「　梨棗枝枝露角頭千紅萬紫傲新秋夜來香馥人間¶世奉祝長春不記甌」
#+END_VERSE
¶

** 壽張相公¶

#+BEGIN_VERSE
「　客秋遙祝金湯壽其辰唯爇一爐香雖無道況綿千¶古幸有公名達萬邦」
#+END_VERSE
¶

** 壽何相公¶

#+BEGIN_VERSE
「　窘居不善赴煙村只自小城玩水雲久植蟠桃三百¶樹盡將榮祝獻千君」
#+END_VERSE
¶

** 示野川居士¶

#+BEGIN_VERSE
「　疑情觸發好思量只貴男兒當自強霹靂一聲出世
<pb:KR6q0539_J_001-0555b>¶也千妖百怪悉潛藏」
#+END_VERSE
¶

** 示永證居士¶

#+BEGIN_VERSE
「　一腳踏翻漆桶快兩眼如空露本人不必別尋關捩¶子喫吾一棒一條痕」
#+END_VERSE
¶

** 示金居士養母¶

#+BEGIN_VERSE
「　羡君恩愛重如山奉母寒溫意確堅昨夜子規啼緣¶樹聲聲飛達九重天」
#+END_VERSE
¶

** 示一惺¶

#+BEGIN_VERSE
「　念頭纔舉便千差但得灰心到處家城市山林俱不¶異喫些淡飯是生涯」
#+END_VERSE
¶

** 示敏然¶

#+BEGIN_VERSE
「　穿衣喫飯家常事運水搬柴非外緣擬涉思惟千萬¶里咄逢人不得錯舉」
#+END_VERSE
¶

** 示自然¶

#+BEGIN_VERSE
「　挖斷山頭虛費力踏翻海島益空遲三條椽下盧都¶觜自然得個好便宜」
#+END_VERSE
¶

** 示不喏¶

#+BEGIN_VERSE
「　盲龜跛鱉解逃禪可笑身微難上天莫道老僧良賤¶爾驢唇馬觜不堪傳」
#+END_VERSE
¶

** 示一葦¶

#+BEGIN_VERSE
「　放出三峰鐵牛踏翻海島魚浮收來只在一栗何須¶向外馳求」
#+END_VERSE
¶

** 示語峰¶

#+BEGIN_VERSE
「　窺破中天無二顧舒開柳眼見霜眉青顏莫被雲遮¶障且去此山作住持」
#+END_VERSE
¶

** 示波生¶

#+BEGIN_VERSE
「　師徒廿載共寒灰一片心基付爾培說莂未揚家底¶句高提祖印照莊杯」
#+END_VERSE
¶

#+BEGIN_VERSE
「　當年憤盡心血道者令人結舌分付一條烏藤留待¶三峰應接」
#+END_VERSE

<pb:KR6q0539_J_001-0555c>¶

** 贈天敏法孫¶

#+BEGIN_VERSE
「　瓢笠雲山度錦江穿山透嶺慢行藏草鞋踏碎莓苔¶石無限春風帶露香」
#+END_VERSE
¶

** 示笑梅玄孫¶

#+BEGIN_VERSE
「　夏不排窗自取涼頻拈松拂壁秋霜珍重鐵心梅行¶者有時拓出驗諸方」
#+END_VERSE
¶

** 示大有玄孫¶

#+BEGIN_VERSE
「　當年會侍獅子座今朝喜踞象王床闍黎卜破三更¶月切莫逢人道是霜」
#+END_VERSE
¶

** 示笑石¶

#+BEGIN_VERSE
「　三丈日高疏起眠時勤客作一竿煙閒攜籃向桃園¶裡滿袖餘香枕黑甜」
#+END_VERSE
¶

** 示天敏¶

#+BEGIN_VERSE
「　分明覿面別無真放去收來亙古今不忍當人輕觸¶碎原全勿負老婆心」
#+END_VERSE
¶

** 山居¶

#+BEGIN_VERSE
「　不會佛法不會禪饑來喫飯飽來眠睡到三山紅日¶出客臨無款示麤拳」
#+END_VERSE
¶

** 師于康熙三十年歲在辛未前七月初二日未¶
時示微恙召眾分剖常住訖舉筆書偈云¶

#+BEGIN_VERSE
「　三十年餘飯店開而今欲罷待誰來笊籬摝盡無些¶撒手歸家穩蜜胎(書畢端坐而逝)」
#+END_VERSE
¶
¶
¶
¶
¶
¶
¶
¶
水元禪師語錄終　　　　　　板存楞嚴經坊